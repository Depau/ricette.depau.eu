---
layout: recipe
title: "Anguli 'e corcoriga"
tags:
  - sardegna
eta:
  preparation: 15m
  cooking: 45m
amounts_for: 6 persone (~2 kg)
ingredients:
  - base:
      Zucchine: 700g
      Cipolle bianche: 460g
      Pomodori pelati: 460g (peso sgocciolato)
      Farina 00: 400g
      Sale: 20g (q.b.)
      Olio: ~150ml (q.b.)
      Casu 'e fita / Feta: 170g
      Lardo: 170g (opzionale)
tools:
  - Ciotola grande
  - Forno
  - Tagliere
  - Coltello
---


## Preparazione

1. Grattugiare le zucchine con una grattugia a fori grossi (strisce da ~3mm di spessore vanno bene). Volendosi male si possono anche tagliare a dadini.
2. Sminuzzare a cubetti cipolle, pomodori, *casu 'e fita* e lardo.
3. Mescolare in una ciotola tutti gli ingredienti tranne olio e sale
4. Aggiungere l'olio: aggiungerlo poco a poco, impastando, finché il palmo della mano resterà lucido d'olio togliendo la mano dall'impasto. Ne serviranno tra i 100 ml e i 200 ml. Ne servirà di più se non si mette il lardo.
5. Aggiungere il sale. 20g dovrebbero essere più che sufficienti con buon margine d'errore (in difetto), ma è sempre bene metterne un pelo di meno e assaggiare. Per provare il sale si può cuocere un cucchiaio di impasto su una padella per circa 10 minuti, girandolo a metà cottura (non girarlo spesso, altrimenti è un disastro).
6. Versare l'impasto su una teglia da forno ricoperta di carta forno, con uno spessore tra i 5mm e 1cm. Se si ha intenzione di mangiarla calda appena sfornata, sottile e croccante sarà migliore. Se invece la si vuole mangiare fredda è meglio abbondare con lo spessore.
7. Cuocere in forno statico a 200°C per circa 30-40 minuti finché non è ben dorata. Quando è pronta dovrebbero iniziare ad abbrustolirsi e annerirsi i bordi. Non dovrebbero essere necessari più di 45 minuti.


### Note

- *S'anguli* si può mangiare sia calda che fredda. È ottima fredda dal frigo o riscaldata al microonde.
- Le zucchine possono essere sostituite con la zucca.
- Il peso dei pomodori è indicato sgocciolato, ma non è necessario sgocciolarli.
- Il lardo a dadini è opzionale e può essere sostituito con pancetta oppure aggiungendo più olio.
- *Su casu 'e fita* è un formaggio sardo simile alla feta greca, che può essere usata al suo posto.
- È nota anche come *anguli 'e cipudda*; questa ricetta prevede molte più zucchine (*corcoriga*) che cipolle (*cipudda*), per cui mi pare il caso di chiamarla con un nome più appropriato. In alcuni posti è anche nota come *coccoi 'e corcoriga/cipudda*.
- Le altre ricette sono chiaramente inferiori.
- La cottura in forno è preferibile, ma è possibile cuocerla anche in padella:
  1. Senza olio ricoprire di impasto il fondo di una padella antiaderente medio-piccola e mettere su fuoco medio-basso.
  2. Dopo 5-7 minuti, scuotendo leggermente la padella dovrebbe staccarsi dal fondo
  3. Con una piccola acrobazia si potrà girare e cuocere anche dall'altro lato. Dovrebbe essere pronta in 15-20m. Non girarla spesso, lasciar solidificare ciascun lato per almeno 3 minuti, altrimenti sarà un disastro.