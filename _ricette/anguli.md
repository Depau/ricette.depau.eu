---
layout: recipe
title: "Anguli 'e corcoriga"
tags:
  - sardegna
eta:
  preparation: 15m
  cooking: 45m
amounts_for: 6 persone (~2 kg)
ingredients:
  - base:
      Zucchine/Zucca: 700g
      Cipolle bianche: 460g
      Pomodori pelati: 460g (peso sgocciolato)
      Farina 00: 400g
      Sale: 20g (q.b.)
      Olio d'oliva: ~300ml (q.b.)
      Feta plant-based: 170g
tools:
  - Ciotola grande
  - Forno
  - Tagliere
  - Coltello
---

## Preparazione

1. Grattugiare le zucchine con una grattugia a fori grossi (strisce da ~3mm di spessore vanno bene). Volendosi male si
   possono anche tagliare a dadini.
2. Sminuzzare a cubetti cipolle, pomodori, e il feta plant-based.
3. Mescolare in una ciotola tutti gli ingredienti tranne olio e sale
4. Aggiungere l'olio: aggiungerlo poco a poco, impastando, finché il palmo della mano resterà lucido d'olio quando si
   toglie la mano dall'impasto. Ne serviranno tra i 200 e i 300 ml.
5. Aggiungere il sale. 20g dovrebbero essere più che sufficienti con buon margine d'errore (in difetto), ma è sempre
   bene metterne un pelo di meno e assaggiare. Per provare il sale si può cuocere un cucchiaio di impasto su una padella
   per circa 10 minuti, girandolo a metà cottura (non girarlo spesso, altrimenti è un disastro).
6. Versare l'impasto su una teglia da forno ricoperta di carta forno, con uno spessore tra i 5mm e 1cm. Se si ha
   intenzione di mangiarla calda appena sfornata, sottile e croccante sarà migliore. Se invece la si vuole mangiare
   fredda è meglio abbondare con lo spessore.
7. Cuocere in forno statico a 200°C per circa 30-40 minuti finché non è ben dorata. Quando è pronta dovrebbero iniziare
   ad abbrustolirsi e annerirsi i bordi. Non dovrebbero essere necessari più di 45 minuti.

### Note

- *S'anguli* si può mangiare sia calda che fredda. È ottima fredda dal frigo o riscaldata al microonde.
- Le zucchine possono essere sostituite con la zucca.
- Il peso dei pomodori è indicato sgocciolato, ma non è necessario sgocciolarli.
- L'alternativa al feta che uso io è il "Greek White" venduto all'Esselunga nel reparto frigo vicino ai burger
  plant-based.
- La ricetta originale usa il *casu 'e fita*, un formaggio tradizionale sardo simile al feta greco, e il lardo di
  maiale. Il *casu 'e fita* è facilmente sostituibile con il feta plant-based, mentre il lardo è sostituibile con olio.
- È nota anche come *anguli 'e cipudda*; questa ricetta prevede molte più zucchine (*corcoriga*) che cipolle
  (*cipudda*), per cui mi pare il caso di chiamarla con un nome più appropriato. In alcuni posti è anche nota come
  *coccoi 'e corcoriga/cipudda*.
- Le altre ricette sono chiaramente inferiori.
- La cottura in forno è preferibile, ma è possibile cuocerla anche in padella:
    1. Senza olio ricoprire di impasto il fondo di una padella antiaderente medio-piccola e mettere su fuoco
       medio-basso.
  2. Dopo 5-7 minuti, scuotendo leggermente la padella dovrebbe staccarsi dal fondo
    3. Con una piccola acrobazia si potrà girare e cuocere anche dall'altro lato. Dovrebbe essere pronta in 15-20m. Non
       girarla spesso, lasciar solidificare ciascun lato per almeno 3 minuti, altrimenti sarà un disastro.

*La versione originale di questa ricetta tradizionale sarda
è [archiviata su GitHub](https://github.com/depau/ricette.depau.eu/tree/cfc27d6ae974da9dca2ca5c6d5a6f13de1e1ad77/_ricette)
e resta disponibile. Sconsiglio comunque di usarla perché la versione vegana ha esattamente lo stesso sapore e non
richiede l'uccisione di animali innocenti.*